<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Bändi lugu</title>
    <link rel="stylesheet" type="text/css" href="style.css">
    <link rel="stylesheet" type="text/css" href="vaheleht1.css">
</head>
    
<body>
    <header>
        <div class="top">
            <ul>
                <li><a href="index.html"><img src="pildid/ohrwasser_logo.png" alt="Ohrwasseri logo"></a></li>
                <li><h1>Ohrwasser – Maailma kõige lollim progerokkbänd</h1></li>
            </ul>
        
        
        </div>
        
    </header>
    <div>
        <nav>
            <ul>
                <li><a href="vaheleht1.html" class="päisenupp">Bändi lugu</a></li>
                <li><a href="galerii.html" class="päisenupp">Galerii</a></li>
                <li><a href="sonad.html" class="päisenupp">Laulusõnad</a></li>
                <li><a href="vaheleht2.html" class="päisenupp">Kontaktandmed</a></li>
            </ul>
        </nav>
    </div>
    <div class="timeline">
        <div class="container right">
          <div class="content">
                <h2>27.07.2021 – esimesed proovid</h2>
                <p>Hansu korterisse kogunes kuus kauaaegset sõpra, kes olid mõni nädal varem otsustanud hakata bändi tegema. Algselt Floyd Guyks kutsutud rühmituse koosseis oli järgmine:<br> <br>Hans - vokaal, plokkflööt<br>Matthias - elektrikitarr<br>Mikk - vokaal<br>Hendrik - elektrikitarr<br>Saara-Mai - akustiline kitarr<br>Uku - Tamburiin<br> <br>Juba esimeses proovis suutsid bändi liikmed tänu oma muusikalisele saamatusele ja puudulikule pillimänguoskusele kõik peavoolumuusika traditsioonid purustada ning tõestada end osavate eksperimentaalmuusikutena. Proovi lõpuks oli valminud kaks lugu: "Raudteejaam" ja "Kosmos I".</p>
                <audio controls src="heli/bänd2.mp3"></audio>
                <audio controls src="heli/kosmosI.mp3"></audio>
                <p>Kodanliku ühiskonna šokeerimiseks otsustati proovis valminud lindistused Spotifysse üles panna. Järgmine bändiproov toimus samas koosseisus ja samas kohas juba järgmisel päeval. Valmisid lood nagu "Kortermaja" ja legendaarne "Vett ei ole". Trummide asendajana võeti kasutusele nurgast leitud mängusüntesaator, millega sai löökriistahääli mängida.</p>
                <audio controls src="heli/Vett ei ole.wav"></audio>
          </div>
        </div>
        <div class="container right">
          <div class="content">
                <h2>Sügis 2021</h2>
                <p>Bänd oli puhkusel kuni oktoobri keskpaigani, mil koguneti taas Hansu juurde, et uut muusikat välja mõelda ja salvestada. Teadmata asjaoludel ei ilmunud bändi kitarrist Saara-Mai sellesse ega ka järgnevatesse proovidesse, mistõttu jätkati neljakesi. Proovis keskenduti lugude lindistamisprotsessi silumisele ja katsetati ka instrumentide ükshaaval lindistamist, kuid ei saadud sellega väga hästi hakkama. Bändi esimesse sügisesse jääb ka nimevahetus Floyd Guylt Ohrwasserile. Käesoleva teksti autor ei viibinud kahjuks proovis, kus nimevahetuse üle otsustati ja seetõttu ei oska seda protsessi täpsemalt kirjeldada.<br> <br>Novemris kolis bänd oma proovid Hendriku majja, kus ei pidanud naabrite häirimise pärast niipalju muretsema, kui Hansu kortermajas. Hendriku majast leiti akustiline basskitarr, mille mängimise au ta enesele kinkis, cajon-trumm, mille võttis kasutusse puuduva rütmitajuga Uku, ja akordion, mis võibolla kogemata natuke ära lõhuti. Teine oluline sündmus, mis too sügis aset leidis, oli viiuliharidusega Joosepi bändi astumine. Koostöö Joosepiga sujus algusest peale imeliselt ja ta muutus peaaegu kohe bändi lahutamatuks osaks.</p>
          </div>
        </div>
        <div class="container right">
            <div class="content">
                <h2>Detsember 2021 – "Black Santa 2"</h2>
                <p>Bändi esimene suurem projekt oli filmimuusika loomine jõulufilmile "Black Santa 2". Kuigi loomeprotsessi käigus tuli ette konflikte filmi režissööriga, kelle arvates mõned lood filmi ei sobinud, jäid bändimehed enestele kindlaks ja surusid kõik oma tahtmised läbi. Kahjuks keelati film enne esilinastust ära ja suurema publikuni Ohrwasseri muusika ei jõudnud.</p>
                <audio controls src="heli/Old Santa.wav"></audio>
                <audio controls src="heli/Vett ei ole 2.wav"></audio>  
            </div>
        </div>
        <div class="container right">
            <div class="content">
                <h2>Jaanuar-veebruar 2022</h2>
                <p>Uue aasta saabudes ilmus bändi käsutusse kaks uut tööriista, mis nende muusikalisi eneseväljendusvõimalusi oluliselt laiendasid. Need riistad olid elektribass, mille uhke omanik ja tarvitaja oli ja on Uku, ning trummikomplekt, mis istutati Hendriku tuppa ja mille otsa istutati Hendrik ise.<br> <br>Veebruaris tehti ka üks saatuslik viga, mille tagajärjed bändi kogu hilisema aja jooksul painanud on ja mille toimumise võimaldamises arvatavasti kõik bändi liikmed end aegade lõpuni süüdistavad. Nimelt koguneti Heiki Hainsalu sünnipäeva tähistamiseks ja vanade aegade meenutamiseks üheks prooviks taas Hansu juurde, kus – nagu ajalugu näidanud on – tekivad inimestel alati kõige lollimad ideed. Selles proovis pandi algus bändi "Minioni perioodile", mille jooksul mindi selgelt liiga kaugele postirooniliste minioni- ja peerunaljadega. Kõik algas Hansu toas salvestatud "Minioni laulust". HOIATUS: ÜLE 12-AASTASTELE MITTE SOOVITATAV!</p>
                <audio controls src="heli/4. Minioni laul.wav"></audio>  
            </div>
        </div>
        <div class="container right">
            <div class="content">
                <h2>Kevad 2022 – Väikesed Kollased</h2>
                <p>Veebruaris salvestatud "Minioni laul" unustati bändi poolt mõni minut peale lindistamise lõppemist, kuid kahjuks tuli märtsis kellelegi liikmetest taas meelde ja kollektiivse loomingulise kriisi tõttu jõuti otsusele luua "Minioni laulu" ümber ühe minioni elust ja surmast kõnelev kontseptuaalalbum. 2022. aasta kevadised proovid kulusidki bändil selle albumi salvestamisele. Valminud album riputati varjunime Väikesed Kollased all Soundcloudi keskkonda, kus see arvukalt kuulamisi kogus. Suure menu tõttu otsustati albumit ka füüsilisel kujul levitada ja esimesed kõrvetatud cd-plaadid jõudsid mustale (kollasele) turule aprilli lõpuks. Bändil oli soov hakata tootma ka "Minioni elu" vinüülplaate, aga õnneks ei saanud see plaan teoks, sest Tartus kuuldavasti tegutsevat vinüülplaadimeistrit otsima läinud bändiliikmed ei leidnud õiget ust üles.</p>
                <audio controls src="heli/1. Proloog.wav"></audio>
                <audio controls src="heli/5. Minionid rannas.wav"></audio>
                <audio controls src="heli/6. Minioni pulm.wav"></audio>
            </div>
        </div>
        <div class="container right">
            <div class="content">
              <h2>Suvi 2022 – Suured esinemised</h2>
              <p>Peale "Minioni elu" suurt põrandaalust populaarsust soovis bänd uusi väljakutseid. Kui saadi teada, et avanenud on võimalus esineda Uku isa juulikuu keskel toimuval sünnipäevapeol, asuti ruttu repertuaari koostama ja seda harjutama. Sünnipäeval tulid esitusele bändi enda loodud lood, näiteks "Raudeejaam", "Vett ei ole" ja "Suvi", ning mõned kaverid, mille hulgas oli ka Uku isa soovilugu "Valga, Valgamaa", mis hiljem muutus bändi kontsertidel publiku poolt enim nõutud looks. Esimesel kontserdil läks peaaegu kõik valesti, mis valesti minna sai. Kõige märkimisväärsem ebaõnnestumine oli see, et bändi viiest liikmest oli kontserdil kohal ainult kolm. Trummar Hendrik oli haige ning setõttu sunnitud lisaks kontserdile puuduma ka bändi ühiselt kauaoodatud pidulikult kinokülastuselt, kus vaadati filmi "Käsilased 2", ning solist Hans viibis kontserdi ajal Soomes kalareisil. Õnneks saadi puudumistest teada juba nädal enne kontserti, nii et ülejäänud bändiliikmetel oli aega Uku pööningul toimunud erakorraliste bändiproovide käigus lood ümber õppida ja kõige suuremad lüngad täita. Hoolimata ebaõnnestumistest jäi viieliikmeline endistest punkaritest ja hipidest koosnev publik esinemisega rahule. Tegu oli ka hüvastijätukontserdiga Mikule, kes pidi kahe päeva pärast aastaks aega teenima minema ja seetõttu bänditegemisest ajutiselt kõrvale jääma.<br> <br>Bändi teine esinemine toimus augustis bändiliikme Hansu sünnipäevapeol. Selleks kontserdiks tehti juba korralikult ettevalmistustööd. Loodi kolmest osast koosnev kava, mille käigus esitati nii oma loomingut kui ka ohtralt kavereid. Mõni nädal enne Hansu sünnipäeva tähistamist tähistati ka bändi sünnipäeva. Pidu oli viisakas, keegi ei maganud laua all ja järgmisel hommikul tundsid kõik end värske ja väljapuhanuna. Keegi ei pidanud rasket taarakotti läbi linna tassima, sest taarakotti ega taarat ei olnudki. Hansu sünnipäevakontsert läks üldiselt edukalt kuid pimedal laval tuli siiski ette viperusi ja esitus ei olnud laitmatu. Kava kolmas osa, mis pidi kuuluma terve "Minioni elu" albumi live-ettekandele, tuli katkestada, sest selleks hetkeks, kui ettekanne lõpuks peale südaööd algas, oli publik juba ennast liiga täis joonud, et suurt kunsti mõista, ja ka esitajad olid esitamiseks liiga joobes.</p>
            </div>
        </div>
        <div class="container right">
            <div class="content">
                <h2>Sügis 2022</h2>
                <p>Bändi teine tegutsemissügis oli aeg, mil hüljati põrandaalune skeene ja müüdi end kolme Tiina kommi eest maha suurtele ja väikestele kodanlastele. Nimelt esines Ohrwasser Miina Härma gümnaasiumi õpetajate päeva aktusel, kus esitusele tuli lugu "Valga, Valgamaa". Bänd ei suutnud ürituse korraldajate ettemääratud esinemisjärjekorrast kinni pidada ja looga alustati juba õpilasesinduse juhi kõne ajal, kellelt laenati ka mikrofoni. Publik oli väga rahul, et igav kõne katkestati ja elas bändile valjult kaaasa.</p>
            </div>
        </div>
        <div class="container right">
            <div class="content">
                <h2>Talv 2022-2023</h2>
                <p>Bändi tegevus aeglustus ja proovid jäid hõredamaks, sest mitmed liikmed olid seotud režissöör Hans Tamme seiklusfilmi "Limpa ja unemaailm" loomisega ning pidid kas viibima võtetel, tegelema monteerimistööga või tegema mõlemat. Kogenud filmimuusikutena oli Ohrwasseril au ka sellele filmile muusika luua.</p>
            </div>
        </div>
        <div class="container right">
            <div class="content">
                <h2>Kevad 2023</h2>
                <p>Valmis Hans Tamme film "Limpa ja unemaailm" ning selle juurde kuuluv Ohrwasseri helirada, mida võib üsna kindlalt kutsuda nende kõige eeskujulikumaks saavutuseks. Bänd kadus kuhugi.</p>
                <iframe style="border-radius:12px" src="https://open.spotify.com/embed/album/3A2WnVZiQWCHEiKVLKB9np?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
            </div>
        </div>
    </div>
</body>
</html>
